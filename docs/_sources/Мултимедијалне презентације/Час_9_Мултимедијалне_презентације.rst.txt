Час 9. Мултимедијалне презентације
==================================


.. infonote::

 На овом часу ћемо говорити о:
    •	потреби да податаке организујемо;
    •	начинима организације података;
    •	управљању подацима.


Говорићемо о:
­	појму мултимедијилана презентација
­	одликама квалитетне мултимедијилане презентације
­	креирању мултимедијaлних презентација
 
Појам презентација означава процес представљања неке теме публици. Током презентације, презентер користи помоћна средства (најчешће рачунар) да би што боље објаснио садржај о коме говори и појачао утисак који оставља на публику. Рачунар доприноси квалитету презентације зато што обезбеђује мултимедијалност – омогућава представљање информација не само у виду текста и графике (слика), већ и у облику звука, видео-записа и анимираних (покретних) слика.
На наредним страницама бавићеш се дигиталним мултимедијалним презентацијама у смислу њиховог садржаја и начина на који се могу креирати.
Програми за креирање мултимедијалних презентација настали су из потребе да се излагање презентера графички подржи и допуни. 
Ови програму јесу окружење у коме креираш слајдове (енг. Slides). Слајд можеш да посматраш као једну страницу презентације. Презентација садржи више слајдова. Слајдови не смеју да буду важнији од презентера. Људи долазе на предавања да би чули шта говориш и били мотивисани или информисани твојим излагањем. Способност да испричаш причу и пренесеш поруку не треба да остане у сенци компликованих и претрпаних слајдова.
Да би презентација заиста допринела квалитету представљања неке идеје, тј. преношењу одређене поруке, треба да садржи 10 до 12 слајдова. При њеном креирању, треба да поштујеш следећа четири принципа:
•	ВИШЕ СЛИКА, МАЊЕ ТЕКСТА
   
•	ЈЕДАН СЛАЈД, ЈЕДНА ПОРУКА

   

•	БЕЗ НАБРАЈАЊА!
  

•	НЕКА БУДЕ ЈЕДНОСТАВНО! 

Ако је презентација једноставна, не значи да је неквалитетна! Често је мање више! Не оклевај да одбациш све што није битно за преношење поруке.

 

Ове школске године ствараћеш једноставне мултимедијалне презентације. Састојаће се од слајдова који садрже текст, слике, звучне и видео-записе.
Програми за креирање презентација су бројни. Најчешће коришћен је Microsoft Оffice Power Point. Као и за MS Word, за коришћење MS Power Point-а потребно је да имаш лиценцу (програм се плаћа). Поред Power Point-а, често се користи бесплатни програм Libre Office Impress, као и сервис Google Презентације (енг. Google Slides). За тебе је најважније да знаш да радом у једном од оваквих програма стичеш знања и вештине за рад у другим програмима исте намене. 
Програм MS Power Point у Windows оперативном систему покрећеш кликом на Start → All Programs → Microsoft Office → Microsoft Office Power Point. 
Отвориће се радно окружење које садржи само један, празан слајд. На слајд постављаш текст, слике, звучне и видео-записе. 
Нови слајд додајеш кликом на дугме New Slide. У падајућој листи, испод дугмета New Slide, можеш да одабереш распоред елемената (текста, слика, звучних и видео-записа) на слајду.  
 

 
Слика. Радно окружење програма Power Point 2010.
Текст који унесеш на слајд можеш да едитујеш и форматираш на исти начин као и у програму за обраду текста.
Слику, звук и видео-запис додајеш  на слајд одабиром опције Insert.
 

Слику у презентацију додајеш на исти начин као и у програму за обраду текста.
Аудио звук можеш додати из фасцикле са рачунара или неког спољњег уређаја:
 

  	
  

У презентацију можеш да додаш и снимљен глас. За снимање гласа треба да имаш микрофон. 
 

 


Када једном уметнеш аудио датотеку можеш је мењати. На пример, можеш да подесиш да се звук пушта на свим слајдовима, а не само на једном. То радиш у менију Playback.
 
Видео датотеку можеш да додаш из фасцикле са рачунара или неког спољњег уређаја:
 

 

    

Неки сајтови, као што је Youtube дозвољавају да се видео запис дода (угради) на слајдове. Овај начин додавања видео датотека је погодан ако желиш да смањиш величину датотеке презентације. Међутим, сваки пут када користиш презентацију твој рачунар мора да буде повезан са интернетом, како би видео могао да буде пуштен. 
Као и код звука и видео датотеку можеш да репродукујеш  аутоматски или кликом на њу.
Кликом на опцију File, које се налази у горњем левом углу прозора, добијаш могућност да сачуваш презентацију, али и да креираш нову или отвориш постојећу.
 
  
Слика. Oпција File
Да би твоја презентација радила и на другим дигиталним уређајима, пожељно је да звучне и видео записе сместиш у исту фасциклу где се налази презентација. И сачуваш је пратећи поступак File  Save & Send  Package Presentation for CD  Package for CD као на слици.  
  

Презентацију покрећеш:
•	помоћу тастатуре, притиском на тастер F5
•	одабиром опције Slide Show → From Beginning  
•	одабиром опције Slide Show → From Current Slide  
Уради

Са CD-а покрени презентацију Prestonica.pptx, која се налази у фасцикли U mom kraju  Prezentacije. Учини да други слајд буде активан и испробај сва три начина покретања презентације. 

Која два начина имају исти ефекат? Шта је различито у односу на трећи начин? Објасни.

Стварање презентација могуће је и на мобилном уређају. Инсталирај и покрени апликацију  . Да би коришћење ове апликације било могуће, неопходно је да унесеш личну или адресу електронске поште (енг. email) неког од твојих укућана. 
На сликама су приказане акције креирања нове презентације, додавања слајдова,  уметања слике, текста и именовање фајла.
 
Слика. Акције креирања нове презентације, додавања слајдова, уметања слике, текста и именовање фајла
Презентације које ствараш аутоматски се чувају и на твом уређају и у облаку података везаном за имејл адресу коју користиш. 
Презентацију приказујеш кликом да дугме  .
Као и у случају апликације Google Документи, рад на презентацији може да буде сараднички. Довољно је да унесеш имејл адресу друга или другарице, доделиш  право мењања презентације и пошаљеш позив за заједнички рад. 
 
Слика. Покретање и дељење презентације
Презентације које направиш можеш да сачуваш у различитим форматима. 
 

Мултимедијлана презентација има сврху само ако, на примерен начин подржава твоје усмено излагање. Да би порука оставила на публику жељени утисак, потребно је да:
•	добро проучиш тему о којој говориш;
•	увежбаш усмено излагање, најбоље пред укућанима или огледалом (немој да учиш текст напамет);
•	током излагања оствариш контакт очима са публиком, често се осмехујеш и гестикулираш ;
•	не читаш са слајдова;
•	оставиш публици довољно времена за питања (ако не знаш одговор на неко питање, реци да ћеш се потрудити да га пронађеш).
Укратко
Појам презентација означава процес представљања неке теме публици. 
Мултимедијална презентација омогућава представљање информација у виду текста, графике (слика), звука, видео-записа и анимираних (покретних) слика.
Презентације се састоје од слајдова. Слајд је страница презентације. 
Квалитетна мултимедијална презентација треба да садржи 10 до 12 слајдова. 
Садржаји слајдова треба да су у складу са следећа четири принципа: 
•	више слика, мање текста, 
•	један слајд, једна порука
•	без набрајања!
•	нека буде једноставно! 






.. infonote::

 **Шта смо научили?**
    •	да се датотека (фајл) користи за смештање података;
    •	да је фасцикла (фолдер) је место где се чувају датотеке;
    •	да је екстензија додатак на основу кога можемо да одредимо садржај фајла.