Снимање звука и видео-записа
=============================

.. infonote::

    На овом часу ћеш научити:

    • како да помоћу дигиталног уређаја снимиш звук и видео-запис,
    • шта је претварање (конверзија) типа звучних и видео-фајлова,
    • на који начин можеш да урадиш промену типа звучне или видео датотеке.

Најједноставнији начин да у данашње време снимиш звук и видео-запис је да користиш мобилни телефон. Они имају уграђене и камере и микрофоне са снимачем звука.

Наравно, професионално снимање било звука било видеа (на пример, филма или радио-емисије) подразумева коришћење посебне, квалитетне и много скупље опреме него што је мобилни телефон.
Ипак, и мобилним телефоном је могуће снимити врло квалитетан видео или звук а нове генерације мобилних телефона имају све боље камере и снимаче звука.


Звук
----

Ако за снимање звука користимо мобилни телефон који ради под Android оперативним системом, можемо да користимо апликацију **Диктафон (Voice Recorder)**. 

Поступак рада на апликацији Диктафон приказан је на доњој слици.

.. image:: ../../_images/L8S5.png
    :width: 750px
    :align: center
 
Напомена: Апликација Диктафон чува звучни запис у **.m4a** формату. 

Звук можемо да снимимо користећи микрофон и неки од програма за снимање звука који су део оперативног система твог рачунара. 
Ако користиш Windows, за снимање можеш да употребиш једноставан програм који се зове Sound Recorder. 

Покрећемо га кликом на: ``Start`` → ``Accessories`` → ``Sound Recorder``.

.. image:: ../../_images/L8S6.png
    :width: 750px
    :align: center
 
Након сваког заустављања снимања отвара се прозор који нуди да се звучни запис сачува. 

Апликација Sound Recorder чува звучни запис у **.wma** формату.

Снимљени звук можемо да чујемо помоћу звучника и коришћењем програма Windows Media Player.

Имај у виду да је поступак снимања звука сличан у већини програма који су за то намењени без обзира који дигитални уређај се користи.

Видео
-----

Ако за снимање видеа користимо мобилни телефон који ради под Android оперативним системом, можемо да користимо апликацију **Камера (Camera)**.

.. image:: ../../_images/L8S7.png
    :width: 750px
    :align: center

Апликација Камера чува видео-запис у **.mp4** формату. 

Осим паметним телефоном, видео-запис можемо да снимамо користећи камеру или дигитални фото-апарат. 

Конверзија типа датотеке
------------------------

У претходном тексту спомињали смо различите формате видеа и звука а са неким форматима смо се сретали и раније у раду са текстом или сликама.

Може се догодити да неки дигитални уређаји не могу да раде са појединим звучним или видео датотекама јер уређаји немају потребан програм за „читање“ тих датотека.

Да би избегли инсталацију додатних програма, потребно је да извршимо конверзију (промену) типа датотеке. Осим тога, конверзију типа датотеке можемо да урадимо када желимо да звучне или видео датотеке заузимају мање меморијског простора.

Постоје бројни програми за конверзију типова датотека. Један од њих је Format Factory (https://format-factory.en.softonic.com/), бесплатан програм који се преузима са интернета и лако инсталира на рачунар. Овај програм омогућава конверзију видео, звучних, графичких и мањег броја текстуалних датотека.

Опис поступка за инсталацију програма Format Factory можете погледати на доњем видеу:

.. ytpopup:: 5fclN6B_mo4
    :width: 735
    :height: 415
    :align: center

Овај програм омогућава конверзију видео, звучних, графичких и мањег броја текстуалних датотека.

Опис поступка за конверзију звучне датотеке у програму Format Factory можете погледати на доњем видеу:

.. ytpopup:: rOUW2rkcLpM
    :width: 735
    :height: 415
    :align: center

Уколико не желиш да инсталираш посебан програм, конверзију типа датотеке можеш урадити у неком од онлајн програма (на пример, https://cloudconvert.com/ или https://onlinevideoconverter.com/).


.. infonote::

    **Шта смо научили?**

    • да су телефони и таблети најчешћа средства за снимање звука и видео-записа,
    • да је процес снимања звука или видеа сличан у различитим програмима и на различитим уређајима,
    • да конверзија представља пребацивање звучног или видео фајла у тип који заузима мање меморијског простора или у тип који дати уређај може да отвори и репродукује.