Информационо-комуникационе технологије
=======================================

Добро дошли на онлајн курс за информатику и рачунарство!

Можда се питаш шта ћемо учити и чиме ћемо се бавити на часовима информатике када већина ученика петог разреда већ користи рачунар на начин који им је потребан. 

Постоји ли нешто што би желео да знаш о раду рачунара?

Шта се крије иза ових, веома популарних речи, којима смо назвали целу прву област – информационо – комуникационе технологије?

Ако знаш да користиш скоро све могућности мобилног телефона – да ли се рачуна да знаш и да радиш на рачунару, јер, зар не – и телефон је врста рачунара?

Можда се још и питаш, хоћеш ли научити нешто заиста корисно на овом курсу и да ли се он разликује од штампани уџбеника…

У оквиру ове теме покушаћемо да те упознамо са основним појмовима из области информатике, да те подсетимо на неке које већ познајеш, да те упутимо како да научиш нешто 
ново и како да наставиш да учиш и тражиш одговоре на своја питања и када савладаш све на овом курсу.

Цео курс има 9 лекција и оне се могу савладати за 9 школских часова.
