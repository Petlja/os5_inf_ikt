Рад са текстом - унос текста и дигитални правопис
=================================================

.. infonote::

 На овом часу ћеш научити:
    •	како се уноси текст у рачунар;
    •	шта је дигитални правопис који треба поштовати приликом уноса текста.

Дигитални уређај нам даје могућност да сачувамо текст без коришћења папира. Постоје различити програми за унос текста у дигитални уређај.

Унос текста
-----------

Текст уносимо коришћењем тастатуре. Без обзира који програм за рад са текстом користимо, текст увек уносимо на исти начин коришћењем тастатуре (физичке или виртуалне). 
Распоред слова, бројева и знакова (кажемо и кодни распоред) на тастатури разликује се од модела до модела. 

Тастери неких тастатура немају: 

•	ћирилична слова ђ, ж, љ, њ, ћ, ч, џ, ш;

•	латинична слива č, ć, đ, š, ž.

.. image:: ../../_images/L6S1.png
    :width: 700px
    :align: center  

Међутим, то не значи да их није могуће откуцати. Одабиром српског језика (ћириличног или латиничног писма), тастери добијају нове улоге.

Правила уноса:

•	велико слово куцамо тако што држимо притиснут тастер **Shift** и жељено слово; 
•	тастер **Caps Lock** укључујемо када желимо да сва слова која куцамо буду велика. Када је овај тастер укључен мало слово можемо откуцати тако што држимо притиснут тастер **Shift** и жељено слово. Да би вратио/вратила на куцање малим словима потребно је да искључиш тастер **Caps Lock**; 
•	размак између речи (спејс, бланко) куцамо притиском на тастер **Space**;
•	текст бришемо притиском на тастер **Delete** или на тастер **Backspace**;
•	знакове који су приказани у горњим угловима тастера са бројевима или знаковима куцамо тако што држимо притиснут тастер **Shift**;
•	за прелазак у нови ред користимо тастер **Enter**;
•	за увлачење новог реда користимо тастер **Tab**.


Често се дешава да се уноси текст тако што, на крају сваког реда притискају тастер **Enter**. За тим не постоји потреба. 

**Текст треба да уносимо не размишљајући о преласку у нови ред. Рачунар аутоматски наставља исписивање текста у наредном реду. Тастер Enter треба да притиснеш само када желиш да пређеш у нови пасус или када ти је нови ред потребан због исписивања наслова, управног говора, уметања слике,...**

Дигитални правопис
------------------

Јако је важно да се и у дигиталном и реалном свету правилно изражавамо и говорним и писаним путем.

Дигитално писмена особа, примењује сва граматичка правила и има знања везана за дигитални свет. 

Дигитално писмен човек:

•	после знакова интерпункције (зареза, тачке, узвичника, упитника, двотачке,...) увек куца један размак (спејс, бланко). На пример: *Браво! Одлично си научио која је разлика између хардвера и софтвера.*;

•	испред отворене и иза затворене заграде куца размак - први знак (слово, број или било који други знак) у загради приљубљен је уз отворену заграду, а последњи знак уз затворену заграду. На пример: *(висина је 160 центиметра)*;

•	испред отворених и иза затворених наводника куца размак - први знак оставља приљубљен уз отворене наводнике, а последњи знак уз затворене наводнике. На пример: *"Крагујевац"*;

•	косу црту пише без размака пре и после ње ако жели да раздвоји две речи. На пример: *ко/шта*;

•	цртицу пише без размака пре и после ње ако жели да раздвоји две фразе које се састоје од више речи. На пример: *угљен-диоксид, ауто-пут*; 

•	цртицу пише без размака пре и после ње када жели да напише полусложенице које садрже две речи или слово и реч. На пример:*пруга Београд-Бар, канал Дунав-Тиса-Дунав, XV–XVIII век, удаљеност је пет-шест километара, 80-их година прошлог века*;

•	цртицу пише са размаком пре и после ње када жели да напише полусложенице које садрже више речи у складу са правописом. На пример: *тридесет две - тридесет три, још смо дужни - ти одужи, наслов текста је "Кошарка - правила игре" и слично.*


.. infonote::

 **Шта смо научили?**
    •	да текст уносимо користећи тастатуру;
    •	да дигитално писмена особа, поред тога што примењује граматичка правила, има и знања везана за дигитални свет. 


