Дигитални правопис
==================

Дигитални правопис се не разликује много од правописа које учиш на часовима језика, било да је реч о матерњем или страном језику. Сва правила која важе док пишеш важе и када текст уносиш куцањем. Ипак постоји још неколико једноставних правила којих би требало да се придржаваш.

Дигитално писмена особа примењује сва граматичка правила и има знања у вези са дигиталним светом. 

Дигитално писмен човек:

•	После знакова интерпункције (зареза, тачке, узвичника, упитника, двотачке,...) увек куца један размак (спејс, бланко). На пример: *"Браво! Одлично си научио која је разлика између хардвера и софтвера."*
•	Испред отворене и иза затворене заграде куца размак -- први знак (слово, број или било који други знак) у загради приљубљен је уз отворену заграду, а последњи знак уз затворену заграду. На пример: *(висина је 160 центиметра)*.
•	Испред отворених и иза затворених наводника куца размак -- први знак оставља приљубљен уз отворене наводнике, а последњи знак уз затворене наводнике. На пример: *"Крагујевац"*.
•	Косу црту пише без размака пре и после ње ако жели да раздвоји две речи. На пример: *ко/шта*.
•	Цртицу пише без размака пре и после ње ако  је у питању полусложеница. На пример: *угљен-диоксид, ауто-пут*, или у случајевима попут: пет-шест пута.
•	Црту пише без размака пре и после ње када жели да напише фразе које садрже две или више речи. На пример: *пруга Београд--Бар, канал Дунав--Тиса--Дунав, XV--XVIII века*.
•	Црту пише са размаком пре и после ње када жели да напише фразе које садрже више речи у складу са правописом. На пример: *тридесет две -- тридесет три, још смо дужни -- ти одужи, наслов текста је "Кошарка -- правила игре" и слично.*


.. csv-table:: 
    :header: "правило","овако да", "овако не"
    :align: left

    "После знакова интерпункције (зареза, тачке, узвичника, упитника, двотачке,…) увек унеси један размак (спејс, бланко).", "Браво! Одлично си научио која је разлика између хардвера и софтвера.", "Браво!Одлично си научио која је разлика између хардвера и софтвера."
    "Наводнике и заграде пишеш одмах уз прву, односно последњу реч коју  наводиш.", "Капитен наше репрезентације је веома висок (висок је 202 центиметра).", "Капитен наше репрезентације је веома висок  ( висок је 202 центиметра ) . "
    "Није пожељно да пишеш искључиво великим словима, она нису довољно прегледна за читање када је текст дугачак а сматра се и да је непристојно. У писаној комуникацији се често писање само великим словима изједначава са викањем.", "Моји омиљени спортови су тенис и кошарка.", "МОЈИ ОМИЉЕНИ СПОРТОВИ СУ ТЕНИС И КОШАРКА."


.. infonote::

    **Шта смо научили?**

    •	да језичким подешавањима а затим избором одговарајуће тастатуре можемо унети и слова из неких других језика,
    •	да приликом уноса текста морамо поштовати сва правописна правила, али и нека посебна која називамо дигитални правопис.


