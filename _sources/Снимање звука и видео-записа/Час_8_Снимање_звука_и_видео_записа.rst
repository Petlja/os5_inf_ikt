Час 8. Снимање звука и видео-записа
===================================

.. infonote::

 На овом часу ћемо говорити о:
    •	потреби да податаке организујемо;
    •	начинима организације података;
    •	управљању подацима.


Говорићемо о:
­	снимању звука и видео-записа
­	претварању (конверзији ) типа звучних и видео фајлова
Некада је за снимање звука био неопходан диктафон, док је за снимање видео-записа било неопходно имати камеру. Данас то није случај. 
Погледај око себе.
Већина телефона и неки модели таблета довољно су малих димензија да могу да стану у џеп. Људи их увек носе са собом. Уграђени микрофони и камере омогућавају снимање звука и видео-записа које је, у истом тренутку, могуће поделити на интернету.
Због свега овога, мобилни дигитални уређаји најчешће су коришћена средства за снимање звука и видео материјала.
Звук
Ако за снимање звука користиш мобилни телефон, који ради под Android опративним системом, предлажемо ти апликацију Диктафон (Voice Recorder). 
 
Притиском на црвену тачку започињеш снимање звука. 
 
Притиском на квадрат заустављаш снимање, а притиском на паралелне линије паузираш снимање. 	 
Снимљени звук преслушаваш притиском на име звучног записа (на слици Govor 001). 	 
Звучни запис скраћујеш (тримујеш) померањем сивих граничника и притиском на маказе. Након ове акције биће обрисан звучни запис лево од првог и десно од другог граничника. Остаће само део који се налази између граничника.

Апликација Диктафон чува звучни запис у .m4a формату. 
У случају да не поседујеш мобилни уређај, звук можеш да снимиш користећи микрофон и неки од програма за снимање звука који су део оперативног система твог рачунара. Ако користиш Windows, за снимање можеш да употребиш једноставан програм Sound Recorder. 
Покрећеш га кликом на: Start → Accessories → Sound Recorder.
 	Снимање започињеш кликом на црвену тачку.
 	Снимање заустављаш кликом на плави квадрат.
 	Снимање истог звучног записа настављаш кликом на црвену тачку.

Након сваког заустављања снимања отвара се прозор који ти нуди да звучни запис сачуваш. Апликација Sound Recorder чува звучни запис у .wma формату.
Снимљени звук можеш да чујеш уз помоћ звучника и програма Windows Media Player.
Као што видиш, процес снимања звука сличан је у различитим програмима и на различитим уређајима.
Видео
Ако твој мобилни телефон ради под Android оперативним системом, за снимање видео записа предлажемо апликацију Камера (Camera).
  
Притиском на црвену тачку започињеш снимање видео-записа. 
Не заборави да одабереш режим за снимање видеа.
 	 
Притиском на паралелне линије паузираш, а притиском на квадрат заустављаш снимање.

Апликација Камера чува видео-запис у .mp4 формату. 

Ако немаш мобилни уређај, видео-запис можеш да снимиш користећи камеру или дигитални фото-апарат. 
Било би добро да ове школске године самостално снимаш видео-записе. Након снимања, предлажемо ти да физички повежеш уређај са рачунаром и пребациш или ископираш снимљени материјал у жељени фолдер. 

Конверзија типова датотека

Дешава се да неки дигитални уређаји не могу да раде са појединим звучним или видео датотекама. То је због тога што вероватно на дигиталном уређају немаш одговарајући програм за читање тих датотека. Да бисмо избегли инсталацију додатних програма, треба да извршимо конверзију (промену) типа датотеке. Конверзију вршимо када желимо да звучне или видео датотеке заузимају и мање меморијског простора.
За конверзију типова датотека користе се бројни програми. Предлажемо ти Format Factory https://format-factory.en.softonic.com/, бесплатан програм који се преузима са интернета и лако инсталира на рачунар. Овај програм омогућава конверзију видео, звучних, графичких и мањег броја текстуалних датотека.
Укратко
Телефони и таблети су најчешћа средства за снимање звука и видео записа.
Процес снимања звука сличан је у различитим програмима и на различитим уређајима.
Конверзију типа датотеке вршимо када програм који користимо „не уме“ да ради са датотекама које имамо или када желимо да оне заузимају мање меморијског простора. 

Кључне речи:
Конверзија представља пребацивање звучног или видео фајла у тип који заузима мање меморијског простора или у тип који је дати уређај разуме.



.. infonote::

 **Шта смо научили?**
    •	да се датотека (фајл) користи за смештање података;
    •	да је фасцикла (фолдер) је место где се чувају датотеке;
    •	да је екстензија додатак на основу кога можемо да одредимо садржај фајла.