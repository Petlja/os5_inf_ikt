Употреба ИКТ уређаја на безбедан начин
=================================================================================

.. infonote::

 На овом часу ћеш научити:
    •	које уређаје називамо ИКТ уређајима;
    •	како да исправно реагујеш када дођеш у потенцијално небезбедну ситуацију приликом коришћења ИКТ уређаја;
    • зашто је важно правилно одлагање дигиталног отпада за заштиту животне средине;

.. questionnote:: 
   
   Које уређаје називамо ИКТ уређајима?

**ИКТ** је скраћеница која се користи за **информационо-комуникационе технологије**. 
На енглеском језику ова се скраћеница означава као **ICT** (од **Information and Communications Technology**). 

Све уређаје које користимо за преношење информација, за приступ информацијама, као и за комуникацију једним именом називамо информационо-комуникационим уређајима или ИКТ уређајима. 
У ову врсту уређаја убрајамо рачунаре, преносне (лаптоп) рачунаре, таблет уређаје, мобилне телефоне, телевизоре, радио апарате, али и неке друге који омогућавају комуникацију између уређаја међусобно или корисника и уређаја.

.. questionnote::
   
   Шта значи безбедно коришћење ових уређаја?

То значи да ИКТ уређаје користиш тако да не постоји опасност по твоје здравље, здравље других људи  као ни опасност за животну средину у твојој околини.

.. image:: ../../_images/Uredjaji.png
   :width: 780px   
   :align: center

Различити ИКТ уређаји
~~~~~~~~~~~~~~~~~~~~~

ИКТ уређаји су део твог свакодневног живота. Стално се појављују нови уређаји а њихове карактеристике се мењају и унапређују. Савремени ИКТ уређаји могу да олакшају комуникацију, учење, рад, путовања... Брзо и једноставно можеш сазнати неку информацију док би ти, прре двадесетак година, за то требало много више времена. Наравно, ИКТ уређаји су безбедни и корисни само онда када се користе према упутству и у сврху за коју су намењени. У супротном, могу ти створити проблеме.
ИКТ уређаји се једноставно могу међусобно повезивати.

Када су рачунари повезани било кабловима или на неки други начин (бежично)  како би међусобно размењивали податке, кажемо да су повезани у **рачунарску мрежу**.

.. infonote:: 

   Интернет је светски систем повезаних рачунара и рачунарских мрежа. Њга чине рачунари али и преносни путеви којима ти рачунари размењују податке. На интернет се прикључујемо помоћу жичне и бежичне мреже.

**WiFi је локална бежична мрежа**, која се најчешће користи у кућама, школама, ресторанима, канцеларијама, тржним центрима и сличним ограниченим просторима.
Како приступаш интернету?

Вероватно најчешће користећи локалну **WiFi мрежу**. Да би могао свој уређај да повежеш, углавном је потребна **лозинка** (password). Уколико лозинка није потребна, ову мрежу зовемо **отвореном**.

