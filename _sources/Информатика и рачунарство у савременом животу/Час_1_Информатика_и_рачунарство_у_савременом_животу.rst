Час 1. Информатика и рачунарство у савременом животу
=====================================================

.. infonote::
 
 На овом часу ћемо говорити о:
    •	предмету изучавања информатике и рачунарства;
    •	подацима и информацијама;
    •	примени и утицају рачунара на свакодневни живот.

Проналазак рачунара или компјутера (енгл. computer, настала од глагола to compute, што значи рачунати) имао је огроман утицај на наш свакодневни живот, а сада су присутни свуда - код куће, на послу и у образовању.
Лако је препознати да су лични рачунари, преносни рачунари и мобилни уређаји рачунари, али су рачунари такође скривени у многим другим уређајима. Рачунари се налазе у многим уређајима које користимо свакодневно. Они се налазе унутар телефона, у сатовима, телевизорима, фрижидерима, веш машинама и аутомобилима. Рачунари контролишу ред вожње возова, семафоре на раскрсницама, лифтове у зградама, ....

**Рачунар** је машина дизајнирана да следи упутства (инструкције, наредбе) и тако обавља разнородне задатке.

Људи свакодневно користе рачунаре на послу, у школи и код куће. Рачунари се користе у фабрикама за контролу начина на који се ствари праве и у канцеларијама за вођење евиденције. Рачунари се користе и за слање е-поште, писање извештаја, куповину, банкарство, слушање музике и играње игара. Рачунари могу да обраде огромне количине података веома брзо. Такође се користе за чување и приказивање податке.

Низ наредби које рачунар извршава назива се рачунарски програм. Интернет сајтови, игрице на мобилним телефонима све су то **рачунарски програми**.

Уређаје који садрже рачунаре једним именом називамо **дигиталним уређајима**. Десктоп рачунар, лаптоп рачунар, таблет и паметни телефон су приказани на доњој слици.

.. image:: ../../_images/L1S1.png
    :width: 800px
    :align: center

Дигитални уређаји се користе у свим аспектима нашег живота. На пример, док смо у школи користимо дигиталне уређаје да се образујемо, да се забављамо и да се дружимо са пријатељима и породицом. Наручивање књига, предаја докумената потребних за упис у вртић или школу, коповина улазница за позориште или биоскоп само су неки од послова који се могу врло брзо обавити уз помоћ дигиталних уређаја повезаних на интернет.

Питање: 
~~~~~~~

На следећој слици су бројевима од 1 до 4 означени дигитални уређаји и уређаји који нису дигитални.

.. image:: ../../_images/L1S3.png
    :width: 800px
    :align: center

.. dragndrop:: L1P1
    :feedback: Tвој одговор није тачан. Покушај поново!
    :match_1: Телефон - није дигитални уређај|||1
    :match_2: Сат - није дигитални уређај|||2
    :match_3: Рачунар - дигитални уређај|||3
    :match_4: Фрижидер - дигитални уређај|||4
    
    На основу горње слике уређаја споји одговарајуће појмове са бројевима од 1 до 4.


Живимо у дигиталном добу, у времену у коме слободно размењујемо информације и брзо им приступамо. Дигитално доба је почело осамдесетих година 20. века, појавом десктоп рачунара и технологије која омогућава слободно и брзо преношење информација.

**Податак** је чињеница у сировом или неорганизованом облику, као што су бројеви, слике или знакови. Међутим, без контекста, подаци немају никакво значење. На пример, 12012012 је само низ бројева без неког значења и важности. Али ако овај податак посматрамо у контексту „ово је датум“, лако можемо препознати 12. јануар 2012. Додајући контекст и вредност бројевима, они сада имају више значења.
Када се подаци (чињеница – бројева, речи, слика,...) обрађују, интерпретирају, организују, презентују тако да постају корисни и разумљиви, они се називају **информацијама**. Информације пружају контекст за податке.
На пример, дневна температура, влажност, јачина ветра су подаци које се бележе, док да ли је хласно или топло су информације .
Имена ученика у дневнику су подаци, док је списак по абецедном реду информација, такође оцене ученика су подаци, док је успех ученика је информација.

.. image:: ../../_images/L1S4.png
    :width: 800px
    :align: center

**Информатика** се бави прикупљањем, чувањем, обрадом (мењањем) и преносом информација уз помоћ рачунара. Са друге стране, у средишту пажње **рачунарства** је сам рачунар, његова израда, практична примена, али и теоријска питања процеса рачунања.

У данашње време, **информационо-комуникационој технологији** (у даљем тексту ИКТ) представља скуп различитих технолошких алата и дигиталних уређаја који се користе за комуникацију, стварање, ширење, чување и управљање информацијама.
ИКТ битно мења свет рада. Данас је мање људи потребно за обављање исте количине посла. У фабрикама, роботи обављају послове које су раније радили људи. Све више куповина реализује се путем интернета. Купљену робу пакују машине.
Све чешће људи раде од куће, користећи дигиталне уређаје. Појављују се нови послови, до сада непознати. У дигиталном добу, потребно је све више људи који имају техничка знања. Сматра се да ће послови попут администратора рачунарских мрежа, дизајнера интернет сајтова, пројектаната информационих система и програмера бити све траженији.

На пример, Uber је највећа је такси компанија на свету, иако не поседује аутомобиле. Airbnb је највећа хотелска компанија на свету, иако не поседујe ниједан једини хотел. У основи, Uber и Airbnb су рачунарски програми, који спајају оне који нуде услуге са заинтересованим корисницима. У питању је економија дељења (енг. Sharing economy). Uber омогућава путницима да закажу вожњу код возача који не раде у оквиру такси система, што снижава трошкове превоза у градовима. Airbnb омогућава изнајмљивање соба, станова и кућа било где у свету по повољним ценама.

Познавањем ИКТ, можемо развијату и **Интернет ствари** (енг. Internet of Things, скраћеница IoT).  IoT омогућава повезивање предмета из свакодневног живота (фрижидера, рерни, телевизора,...) на интернет и обезбеђује да они комуницирају са власником али и међусобно.

Велики број постојећих послова нестаће у наредних тридесетак година. Замениће их још већи број нових. Сматра се да ће послови везани за развој IoT, израде интернет сајтова и програмирања бити траженији у деценијама које долазе.

Током пандемије, ИКТ је изменила учење и учинила га занимљивијим. Дигитални образовни материјали лако су и свима доступни. Њихова мултимедијална природа (представљају комбинацију текста, слика, звука, видео-записа и анимација) доприноси лакшем и ефикаснијем учењу. Могућности за образовање значајно су увећане. Студирање и бројни (бесплатни) курсеви преко интернета омогућавају ти да се школујеш са било ког места и у било које време.

Мало је вероватно да ћеш читавог живота радити само један посао. Очекује те целоживотно учење. Немој да бринеш!

.. infonote::

 **Шта смо научили?**
    •	да је програм низ инструкција које извршавају рачунара;
    •	да су инструкције (наредбе) упутства да се неки задатак уради;
    •	да је рачунар машина која извршава упутства (наредбе) и тако обавља разнородне задатке;
    •	да су информације резултат анализе и обраде података;
    •	да је податак чињеница (број, реч, слика,...);
    •	да се информатика бави прикупљањем, чувањем, обрадом (мењањем) и преносом информација уз помоћ рачунара;
    •	да се рачунарство бави рачунаром, његовом израдом, практичном применом, али и теоријским питањима процеса рачунања;
    •	да Информационо-комуникационо технологиј (ИКТ) представља скуп разноврсних технолошких алата и уређаја који се користе за комуникацију, стварање, ширење, чување и управљање информацијама.