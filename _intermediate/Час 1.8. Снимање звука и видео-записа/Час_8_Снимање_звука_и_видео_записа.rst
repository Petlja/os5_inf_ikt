Снимање звука и видео-записа
=============================

.. infonote::

 На овом часу ћемо говорити о:
    •	снимању звука и видео-записа;
    •	претварању (конверзији ) типа звучних и видео фајлова.

Некада је за снимање звука био неопходан диктафон, док је за снимање видео-записа било неопходно имати камеру. Данас то није случај. Погледај око себе.

Већина телефона и неки модели таблета довољно су малих димензија да могу да стану у џеп. Људи их увек носе са собом. Уграђени микрофони и камере омогућавају снимање звука и видео-записа које је, у истом тренутку, могуће поделити на интернету.
Због свега овога, мобилни дигитални уређаји најчешће су коришћена средства за снимање звука и видео материјала.

Звук
----

Ако за снимање звука користимо мобилни телефон, који ради под Android опративним системом, можемо да користимо апликацију **Диктафон (Voice Recorder)**. 
 
Поступак рада на апликацији Диктафон приказан је на доњој слици.

.. image:: ../../_images/L8S5.png
    :width: 750px
    :align: center
 
Апликација Диктафон чува звучни запис у .m4a формату. 

Звук можемо да снимимо користећи микрофон и неки од програма за снимање звука који су део оперативног система твог рачунара. 
Ако користиш Windows, за снимање можемо да употребимо једноставан програм Sound Recorder. 

Покрећемо га кликом на: Start → Accessories → Sound Recorder.

.. image:: ../../_images/L8S6.png
    :width: 750px
    :align: center
 
Након сваког заустављања снимања отвара се прозор који нуди да се звучни запис сачува. 

Апликација Sound Recorder чува звучни запис у .wma формату.

Снимљени звук можемо да чувамо уз помоћ звучника и програма Windows Media Player.

Веома важно да је снимања звука поступак сличан у различитим програмима и на различитим уређајима.

Видео
-----

Ако за снимање видеа користимо мобилни телефон, који ради под Android опративним системом можемо да користимо апликацију **Камера (Camera)**.

.. image:: ../../_images/L8S7.png
    :width: 750px
    :align: center

Апликација Камера чува видео-запис у .mp4 формату. 

Видео-запис можемо да снимамо користећи камеру или дигитални фото-апарат. 

Конверзија типова датотека
--------------------------

Неки дигитални уређаји не могу да раде са појединим звучним или видео датотекама. То је због тога што вероватно на дигиталном уређају не постоји одговарајући програм за читање тих датотека. 
Да би избегли инсталацију додатних програма, потребно је да извршимо конверзију (промену) типа датотеке. 
Конверзију вршимо када желимо да звучне или видео датотеке заузимају и мање меморијског простора.
За конверзију типова датотека користимо бројне програме, један од тих је Format Factory https://format-factory.en.softonic.com/, бесплатан програм који се преузима са интернета и лако инсталира на рачунар. Овај програм омогућава конверзију видео, звучних, графичких и мањег броја текстуалних датотека.

.. infonote::

 **Шта смо научили?**
    •	да телефони и таблети најчешћа средства за снимање звука и видео записа;
    •	да је процес снимања звука или видеа сличан у различитим програмима и на различитим уређајима;
    •	да конверзија представља пребацивање звучног или видео фајла у тип који заузима мање меморијског простора или у тип који је дати уређај разуме.