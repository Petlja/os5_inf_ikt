Час 2. Хардвер, софтвер и сервиси
=================================

.. infonote::
 
 На овом часу ћемо говорити о:
    •	физичким деловима дигиталних уређаја (хардверу);
    •	програмима (софтверу) и услугама (сервисима);
    •	начину приказивања података;
    •	одржавању и правилној употреби дигиталних уређаја.

Људи свакодневно користе дигиталне уређаје на послу, у школи и код куће. 
Сваки дигитални уређаји састоје се од две основне компоненете: **хардвера** и **софтвера**. 
**Хардвер** је физички део дигиталног уређаја. Хардвер је енглеска реч (енг. Hardware) која у буквалном преводу значи гомила гвожђурије.
Док је **софтвер** програм или упутство које поручује хардверу шта треба да ради.

Хардвер
--------
Сви дигитални уређаји имају исти основни хардвер - тачније скуп делова који су неопходни за рад дигиталног уређаја. Неки од њих су смештени у кутији - кућишту (процесор, радна меморија, меморија за чување података, матична плоча, графичка и звучна картица), док су други видљиви (монитор, миш, тастатура, звучници). Постоји и велики број додатних уређаја (скенер, штампач, волан, џојстик) који ти омогућавају да одређене задатке радиш брже и лакше. 
  
Слика. На слици је приказано: 1-скенер, 2- процесор, 3- радна меморија, 4- картице за проширење, 5- напајање, 6 – оптички диск, 7 – тврди диск, 8 – матична плоча, 9 – звучник, 10 – монитор, 11 – системски програм, 12 –кориснички програм, 13 – тастатура, 14 – миш, 15 – спољни тврди диск,  16 - штампач.
Најважнији делови дигиталних уређаја смештени у кућиште. Кућиште је кутија направљена од челика или алуминијума, чија је улога да штити садржај од прашине и температуре, као и од случајног контакта са течношћу. 
Ако отворимо кућиште било ког дигиталног уређаја, можемо пронаћи следеће компоненте:
  

­	Процесор, који извршава наредбе и обрађује податке. 
­	Радну меморију, која чува податке и програме са којима процесор тренутно ради. Она омогућава процесору да брзо приступа потребним подацима и програмима. Када рачунар искључиш, процесор престаје са радом, а из радне меморије све се брише. 
­	Тврди диск или хард диск, врсту меморије која трајно чува податке и програме, без обзира да ли је рачунар укључен или не. 
Основна јединица изражава се у бајтим (B), тачније KB (килобајт), MB (мегабајт) и TB (терабајт). 

Објашњење: 
1 КB (1 килобајт)	=	1024 B (1024 бајт)
1 MB (1 мегабајт)	=	1024 kB (1024 килобајт)
1 GB (1 гигабајт)	=	1024 MB (1024 мегабајт)
1 TB (1 терабајт)	=	1024 GB (1024 гигабајт)


 
­	Графичку картицу, која је задужена да створи и контролише слику која се приказује на екрану дигиталног уређаја.
­	Звучну картицу, која нам, уз звучнике, обезбеђује да чујемо звук. 
­	Матичну плочу, која повезује све раније споменуте делове у складну целину. 
Врло су важни делови помоћу којих задајемо наредбе дигиталном уређају. То најчешће радимо коришћењем тастатуре и миша. 
Тастатура обезбеђује унос текста, бројева, знакова и инструкција. Код десктоп и лаптоп рачунара тастатура је физичка компонента, док је код „паметних“ телефона и таблета она виртуелна (слова, бројеве и знакове куцамо додиривањем одређених делова екрана).
Помоћу миша померамо курсор на екрану и задајемо наредбе.
Повратну информацију (одговор на наредбе, резултат) дигитални уређај нам саопштава на екрану. Екран је уређај који приказује слику – екран телефона, екран монитора, екран телевизора, екран таблета и лаптопа. Екран је осветљена плоча прекривена са два слоја филтера, један филтер контролише светлост, а други боју. Све боје на екрану добијене су мешањем три основне боје – црвене, зелене и плаве (енглески RGB, скраћени запис од red, green and blue). 
Таблети и већина телефона имају екране осетљиве на додир, који имају додатни слој који је осетљив на најмање промене притиска, које чинимо додиром прста, тако да их можемо користити и за давање инструкција. 
Слика коју видимо на екрану дигиталног уређаја сачињена је од тачкица (пискела). Можемо да је замислимо као мозаик. Број пиксела од којих је слика сачињена назива се резолуција. Квалитет слике приказане на екрану дигиталног уређаја зависи од квалитета графичке картице и екрана. Основна карактеристика графичке картице је максимална резолуција које могу да прикажу. Боља графичка картица приказује више пиксела и приказује бољу слику. Осим резолуције, важан је и број боја које могу да се прикажу. 
У слици ниске резолуције пиксели су већи, па је потребно мање њих да испуне простор. То резултира сликама које изгледају блокадно или пикселирано. Слика високе резолуције има више пиксела, па изгледа много боље када је увећате или истежете. Слаба страна пиксела је што ће величина датотеке бити већа.
Задатак: Дата је слика:
 
чија је резолуција 1024x600 пиксела. 
Слика која је приказана има ____________ тачкица по хоризонтали и _______ тачкица по вертикали екрана дигиталног уређаја. За приказивање ове слике употребљено је ___________ пиксела. 
Мала помоћ: Подсети се како се израчунава површина правоугаоника.  
Начин приказивања података

Да би дигитални уређај могао да „ради“ са подацима (слика, текст, број, звук) он користи електричне сигнале „укључено“ и „искључено“ и зато све податке види као низове бинарних бројева. Бинарни бројевни систем користи само две цифре - 1 и 0. Нула представља „искључен прекидач“, а јединица „укључен прекидач“. Свака слика коју направимо, свако преузимање са интернета, сваки дигитални снимак, свака веб страница представља само пуно битова. Ове бинарне цифре су оно што дигиталну технологију чини дигиталном! Осам битова чини бајт.
 
Слика. Представљање података у бинарном облику 

Репрезентација текста
Притиском на било који тастер на тастатури, унети карактер се претвара у бинарни број како би рачунар могао да га обради. На екрану ће бити приказан знак који је унет са тастатуре.
Задатак
Пред тобом се налази решење 01010100 01110010 01100001 01110110 01100001  једне од загонетки представљено у облику који рачунар разуме преко бинарних . 
Означи тачан одговор.
a)	Ја сам мала зелена, зечићу сам до рамена. Мене газе ноге босе, мене оштром косом косе. 
b)	Још бели снег понегде веје , а пролеће се из даљине смеје. Мој бели звончић теби јавља: -Ускоро стиже љубичица плава.
c)	К’о меки ћилим плаво цвеће стиже у рано пролеће.“Немој ме изгубити“, шапуће мени, „већ руку пружи па ме убери. Стави ме уз своје лице да осетиш мирис плаве ...“
d)	К’о дечје коврџе, меке и дуге, латице плаве, беле ил’ жуте, при крају лета красе свет. На дугој дршци нежно се њише велики лепи цвет.
Мала помоћ. Користи табелу за превођење текста у облик који људи разумеју:
A	01000001	N	01001110	a	01100001	n	01101110
B	01000010	O	01001111	b	01100010	o	01101111
C	01000011	P	01010000	c	01100011	p	01110000
D	01000100	Q	01010001	d	01100100	q	01110001
E	01000101	R	01010010	e	01100101	r	01110010
F	01000110	S	01010011	f	01100110	s	01110011
G	01000111	T	01010100	g	01100111	t	01110100
H	01001000	U	01010101	h	01101000	u	01110101
I	01001001	V	01010110	i	01101001	v	01110110
J	01001010	W	01010111	j	01101010	w	01110111
K	01001011	X	01011000	k	01101011	x	01111000
L	01001100	Y	01011001	l	01101100	y	01111001
M	01001101	Z	01011010	m	01101101	z	01111010

Репрезентација слике
Као и текст, и слике морају да буду преведене у бинарне бројеве како би рачунар могао да их обрађује. Када их рачунар обради, на екрану корисник може да види дату слику. Као што смо већ приказали, дигиталне слике се састоје од пиксела. Сваки пиксел на слици представљен је бинарним бројевима. Ако кажемо да је 1 црна (или укључена), а 0 бела (или искључена), једноставна црно-бела слика може се креитати помоћу бинарне слике. Таква слика је представљена као мрежа пиксела, где се сваки ред пиксела преводи у бинарни број, у зависности од боје и положаја пиксела у мрежи. 
Погледај пример једне црно–беле слике, и њену бинарну репрезентацију. 

 

 
Слика. Чување црно-беле слике
У тренутку када нам приказује резултат, дигитални уређај претвара бинарни запис слике, текста или звука у облик који је људима разумљив.

Задатак
Представите црно белу слику онако како је разуме рачунар, коришћењем бинарних бројева.
 
  
Репрезентација звука
Као и текст и слику, звук треба претворити у бинарни систем да би га могли обрадити. Да бисте то учинили, звук се хвата - обично микрофоном - и затим претвара у дигитални сигнал.
Питања и задаци
Задатак:
Ако се један знак текстуалног документа чува као 1 бит. Колико ће заузети меморије текст „Понедељак“ у текстуалном документу?
Задатак:
Колико јединствених бинарних вредности би било доступно у 8-битној слици?
128
256
64
Задатак:
Колико бинарних бројева би било доступно у 4-битном систему?
4
16
2
Решење: У 4-битном систему би било доступно 16 бинарних бројева. 2-битни систем омогућио би четири доступна: 00, 01, 10 и 11.
Задатак
Задатак
Дата је црно-бела слика.
   
Која од понуђених табела одговара бинарној репрезентацији слике коју разуме рачунар.
1	1	1	1	0	1	1	1	1
1	1	1	0	0	0	1	1	1
1	1	0	0	0	0	0	1	1
1	0	0	0	0	0	0	0	1
1	1	0	0	0	0	0	1	1
1	1	0	0	0	0	0	1	1
1	1	0	0	1	0	0	1	1
1	1	0	0	1	0	0	1	1
1	1	0	0	1	0	0	1	1

1	1	1	1	0	1	1	1	1
1	1	1	0	0	0	1	1	1
1	1	0	0	0	0	0	1	1
1	0	0	0	0	0	0	0	1
1	1	0	0	0	0	0	1	1
1	1	0	0	0	0	0	1	1
1	1	0	0	0	0	0	1	1
1	1	0	0	0	0	0	1	1
1	1	0	0	0	0	0	1	1


Задатак
Дата је црно-бела слика.
 
Која од понуђених табела одговара бинарној репрезентацији слике коју разуме рачунар.
1	1	1	1	1	1	1	1	1
1	1	1	1	0	1	1	1	1
1	1	1	1	0	0	1	1	1
1	1	1	1	0	0	0	1	1
1	1	0	0	0	0	0	0	1
0	0	0	0	0	0	0	0	0
1	0	0	0	0	0	0	0	1
1	1	0	0	0	0	0	1	1
1	1	1	1	1	1	1	1	1


1	1	1	1	1	1	1	1	1
1	1	1	1	1	1	1	1	1
1	1	1	1	0	0	1	1	1
1	1	1	1	0	0	0	1	1
1	1	0	0	0	0	0	0	1
0	0	0	0	0	0	0	0	0
1	0	0	0	0	0	0	0	1
1	1	1	0	0	0	1	1	1
1	1	1	1	1	1	1	1	1


Софтвер
Рекли смо да реч хардвер у буквалном преводу значи гомила гвожђурије. Да би та гомила радила на правилан начин и да би смо искористили сву њену снагу неопходан је софтвер (енгл. software). Реч софтвер означава све оно што објашњава хардверу како да уради оно што се од њега очекује. Софтвер су пре свега програми, тј. скупови наредби које рачунар извршава да би обавио одређени посао. Са софтвером се срећемо сваки дан било на паметном урећају или рачунару у школи или код куће. Мајнкрафт, Клеш Ројал, ЛОЛ, Кантер, Виндоуз, андроид, ИОС све су то софтвери. 
Када су у питању мобилни уређаји (телефони и таблети) програме зовемо апликацијама (Apps).
Програми се деле на системске и апликативне. 
Системски програми контролишу рад самог дигиталног уређаја. У системске програме спадају: оперативни систем (Windows, Linux, Android, iOS,...) и драјвери. Оперативни систем је програм који препознаје, повезује и управља радом свих физичких делова дигиталног уређаја (хардвера). За повезивање додатних компоненти (џојстик, волан,...) неопходан је одговарајући драјвер. Драјвери су програми који омогућавају оперативном систему да на правилан начин користи постојеће или нове делове хардвера. 
Апликативни програми омогућавају практичну примену дигиталног уређаја - то су они програми који ти посао на дигиталном уређају чине лакшим и интересантнијим: програми за обраду текста, слике, за разноврсне прорачуне,  забаву....
Да би рачунар радио правилно неопходна је синергија (јединство) свих његових компоненти: хардвера, драјвера (малих али неопходних упутстава оперативном систему), оперативног система и апликативног програма (свих оних дивних програма који нам живот чине лакшим и интересантнијим).
Сервиси
У данашње време, дигитални уређаји су превазишли оквире софтвера и хардвера. 
Напредак технологије је омогућио да приступимо омиљеним садржајима и ако их немамо на рачунару, па чак и ако немамо рачунар. Колико пута до сада сте играли игрице на интернету? За играње таквих игрица није било потребно да буде инсталирана на рачунару, већ је био само потребан рачунар и веза ка интернету. Исто се односи на куцање текста или израде презентација. Телевизор више није уређај који само приказује ТВ програм. Чак и преко телевизора можемо да приступимо омиљеним видео спотовима или да погледамо омиљену серију коју смо пропустили, могуће је комуницирати са другима, исл. Све те могућности имамо захваљујућу напретку технологије и њих једним именом називамо сервиси (услуге).
Захваљујући сервисима, постало је могуће дељење, чување и приступ документима са било ког места и у било које време. Рад у облаку података је сервис који подразумева сараднички рад и чување података на удаљеним рачунарима, уместо на личном дигиталном уређају. 
Компаније које обезбеђују сервисе често их унапређују. Сервисима приступамо коришћењем свог налога, који садржи податке као што су име, презиме, државу,... и најчешће је везан за адресу електронске поште.
 
Правилно коришћење дигиталних уређаја

За рад дигиталних уређаја неопходна је струја. Када је уређај укључен, сваки додир са водом, као добрим проводником струје, могао би да изазове квар. Зато је јако важно да да поред дигиталног уређаја не остављамо чашу са водом или слатким пићем. Поред тога јако је важно да се редовно, бар једном годишње рачунар носи у сервис на детаљно чишћење, јер често прашина утиче на престанак рада појединих компоненти.
Поред прашине, вишесатно коришћење дигиталних уређаја може довести до престанка рада уређаја. Зато је добро да да након сат времена коришћења дигиталног уређаја се направи пауза. 
Сасвим је природно да, након извесног времена, старе дигиталне уређаје заменимо новим. Електронски отпад спада у опасан отпад јер садржи отровне хемијске супстанце. Јако је важно да старе дигиталне уређаје никада не бацамо заједно са осталим отпадом. За одлагање електронског отпада постоје специјалне комуналне службе.
Да би уређаји правилно радили важно је надограђивати (ажурирати) програме на дигиталном уређају.

.. infonote::

 **Шта смо научили?**
    •	да хардвер представља физичке делове (компоненте) рачунара или дигиталних уређаја;
    •	да софтвер објашњава хардверу како да уради оно што се од њега очекује;
    •	да је оперативни систем програм који препознаје, повезује и управља радом свих физичких делова дигиталног уређаја;
    •	да је драјвер програм који објашњава оперативном систему како да на правилан начин користи неки од постојећих или нови део хардвера;
    •	да Интернет представља скуп умрежених рачунара;
    •	да је сервис скуп услуга на интернету, помоћу којих је могуће чување и приступ документима са било ког места и у било које време;
    •	да рачунарски облак је сервис који подразумева смештање твојих података и информација на удаљене рачунаре, уместо на сопствене дигиталне уређаје.
